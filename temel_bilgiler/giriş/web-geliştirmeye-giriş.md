### Giriş

Web geliştiricileri ne yapar? Kısaca, websitesi oluşturur ve bakımını yaparlar.

Web geliştiriciler, genelde ürünlerini veya hizmetlerini internet ağına taşımaya çalışan müşteriler için çalışırlar. Çalışma genelde proje odaklıdır ve müşterinin ihtiyaçlarını son ürüne uyarlamakla sorumlu bir takımla çalışmayı gerektirir. Müşteri bir teknoloji şirketi, bir organizasyon veya bir hükümet olabilir. İş önyüz, arkayüz veya full stack alanlarında web geliştirmeyi gerektirebilir.

Eğer mantıksal problemleri çözmeyi, yararlı şeyler inşa etmeyi ve yeni teknolojiler deneyimlemeyi seviyorsanız; web geliştirme sizin için iyi bir meslek olabilir. Web geliştiriciler genelde iyi bir iş-yaşam dengesine sahiptir, dolgun maaş alırlar ve yüksek talep görürler. Yaşadığınız yerdeki web geliştirme işi fırsatları hakkında daha iyi fikir sahibi olmak için Google'da arama yapın.

Daha fazla bilgi için, Wikipedia da [bu blog yazısını](https://en.wikipedia.org/wiki/Web_design) okuyabilirsiniz.

### Web Geliştirici Türleri

Biraz önce web geliştirme işinin önyüz, arkayüz veya full stack olabileceğinden bahsettik. Bu terimler tam olarak ne anlama geliyor?

Önyüz, tarayıcınızda açık olan internet sitesinde sunulan içeriğin yanı sıra, gezinti çubuğu gibi kullanıcı arayüzü elemanları da dahil olmak üzere gördüğünüz her şeydir. Önyüz geliştiricileri HTML, CSS, JavaScript ve ilgili uygulama çatılarını (framework) kullanarak içeriğin etkili bir şekilde sunulduğundan ve kullanıcıların kusursuz bir deneyim yaşadığından emin olurlar.

Arkayüz, uygulamanın sunucuda yaşayan iç kısmını ifade eder. Arkayüz, önyüzün ihtiyaç duyduğu şeyleri sağlamak için program verilerini depolar ve sunar. Bir internet sitesinin milyonlarca kullanıcısı olduğunda bu süreç çok karmaşıklaşabilir. Arkayüz geliştiricileri verilerle çalışmak için Java, Python, Ruby ve JavaScript gibi programlama dillerini kullanır.

Full stack geliştiricileri hem önyüz hem de arkayüz ile çalışmaya alışıktır. Odin Projesi'nde, web geliştirmenin tüm yönlerini ele alan full stack geliştirmeyi öğretmeye odaklanıyoruz .

Daha fazla detay için, Udacity'nin bu konu hakkında İngilizce yazılmış harika bir blog yazısı var:[3 Web Dev Careers Decoded: Front-End vs Back-End vs Full Stack](https://www.udacity.com/blog/2020/12/front-end-vs-back-end-vs-full-stack-web-developers.html)

### Kariyer Türleri

Farklı web geliştirme türlerini öğrenmiş olduğunuza göre önceden bahsettiğimiz üzere çalışabileceğiniz müşteri ve işveren türlerine bir bakalım

Google, Meta ve Amazon gibi büyük teknoloji şirketleri çok zorlu işe alım kriterlerine sahiptir. Bu beklentileri karşılarsanız mükemmel maaş, yan haklar ve fırsatlar sunarlar.

Girişim şirketleri vahşi batıyı andırır. Uygulama geliştirme hızları yüzünden, bir junior geliştirici için zorlayıcı olabilir. Girişim şirketleri, çoğu zaman bir tık daha düşük maaş sunar ve mesai saati daha fazladır. Ama aynı zamanda şirket hissesi ve benzersiz çalışma ortamı sunabilirler.

Freelancer olarak serbest çalışırsanız; iyi bir saatlik ücret talep edebilir, çalışma saatinizi kendiniz belirleyebilir ve kendi ürünlerinizi üretebilirsiniz. Ancak işinizi kendiniz bulmanız gerekir (bu daha az kod yazma anlamına gelir), müşteri faturalandırmayla uğraşırsınız (zorlayıcı olabilir) ve sorumlu tek kişi olursunuz. Bu rota için güçlü sosyal becerilere ihtiyacınız var.

Bir web danışmanlık şirketi için danışman olarak çalışmak, freelance kazanç potansiyelinizin bir kısmından vazgeçmeniz ama kod yazmaya daha çok odaklanmanız anlamına gelir. Bu seçenek aynı zamanda iyi bir iş-yaşam dengesi ve maaş sunar.

Son olarak büyük, eski şirketler daima web geliştiricilere ihtiyaç duyar. Bu şirketler iyi bir iş-yaşam dengesi, maaş ve yan haklar sunar ancak genellikle, teknoloji odaklı bir şirkete kıyasla daha yavaş aksiyon alırlar.

### Araçlar

Aşağıda yaygın olarak kullanılan bazı araçlar var. Şu anda ne olduklarını bilmeyebilirsiniz, ancak ileride kesinlikle bileceksiniz.

- **Bilgisayar**
- **[Google](https://www.google.com/)**
- **Metin Düzenleyici**
- **Komut Satırı Arayüzü**
- **[Stack Overflow](http://stackoverflow.com/)**
- **[Git](https://git-scm.com/)**
- **[GitHub](https://github.com/)**

### Motivasyon

Kod yazmayı öğrenmek inanılmaz derecede ödüllendirici olduğu kadar zor ve sinir bozucu da olabilir. Bir öğrenci olarak sahip olabileceğiniz en güçlü özellikler; bir şeyler inşa etme isteği, problem çözme yeteneği ve engeller karşısında kararlı olmaktır.

Web geliştirme endüstrisi tarihinde, farklı geçmişlere sahip onlarca başarılı geliştirici vardır. Bu nedenle, genellikle insanlar oraya nasıl geldiğinizden ziyade **ne yaptığınızı ** önemser.

### Neden Odin?

Şunu bilmenizi isterim ki bu kolay olmayacak.

Birçok online öğrenme içeriği var, ancak çoğu, çok izole ve kontrol edilen bir ortamda öğretiliyor ve sadece belirli bir konuyu kapsıyor.

Odin Projesi, neye ihtiyacınız olduğunu ve bir işe başlamak için neye ihtiyacınız olduğunu gerçekçi bir şekilde ele alır ve bir işe başladığınızda yapacağınız şeylere benzer bir ortamda çalışmanızı sağlar.

Sektöre girebilmeniz için geniş bir beceri yelpazesine ve dillere ihtiyacınız olduğunu kabul eder.

Odin Projesi, web geliştirme endüstrisindeki en iyi uygulamaları öğretir ve size gerçek dünyadaki geliştiricilerin kullandığı araçları kullanma fırsatı verir.

Kendinizi bir araçta rahat hisseetmeye başladığınızda bir açık kaynaklı projeye katkıda bulunmaya başlayın [(Odin Projesinin kendisi gibi](/contributing). Ne yapabileceğiniz hakkında ne kadar çok şey öğrenirseniz, işe alınmanıza o kadar yaklaşırsınız. Bu projeler ayrıca özgeçmişinizde harika görünecek!

### Sonuç

Umarım bir web geliştiricisinin aslında ne yaptığını ve bunu bir kariyer olarak seçerseniz hayatınızın nasıl olacağını daha iyi anlamışsınızdır. Bu, web geliştirme dünyasına bir ön gösterim oldu.

Bu "Temeller" kursunda, sonunda bilmeniz gereken konuların tüm yelpazesinde bir yolculuğa çıkacaksınız. Bu kurs, tamamen yabancı olabileceğiniz birçok konuya atlayarak, her birine küçük örnekler vererek ve sonra derinleşerek ilerliyor.

Bu kursu tamamladıktan sonra, aşağıdaki kurslar bu konulara derinlemesine dalacak. İşe alınmanızı sağlayacak becerileri sağlamlaştırmak için onlarca satır kod yazacak, projeler gelitştirecek ve web sitesi oluşturacaksınız.

Bunların hepsi gerçekten zorlu olacak. Aslında, yolunuzun ne kadar zor olacağını anlamanız için ["Kod yazmayı öğrenmeyi neden **Zor Buluyorum**"](https://www.thinkful.com/blog/why-learning-to-code-is-so-damn-hard/) başlıklı yazıyı okumanızı öneririm. Ancak, gerçekten değerli olan şey kolay olur mu?

Evet, zorlayıcı olacak.

Ama aynı zamanda eğlenceli olacak.

Ve belki de hayatınızı değiştirecek.

Ne bekliyorsun?

### Ek kaynaklar

Bu alan ilgili içeriklere bağlantılar içerir. Zorunlu değildir, bu yüzden ek kaynaklar olarak düşünebilirsiniz.

- [Quora: How can I Become a Really Good Web Developer?](http://www.quora.com/Computer-Programming/How-can-I-become-a-really-good-Web-Developer-starting-from-now-at-age-20-before-age-25)
- [Quora: What makes a great web developer?](http://www.quora.com/What-makes-a-great-web-developer)
- [Jared the Nerd: What makes a good web developer?](http://jaredthenerd.com/2013/05/What-Makes-A-Good-Developer/)
- [FreeCodeCamp: Things I Wish Someone Had Told Me When I Was Learning How To Code](https://www.freecodecamp.org/news/things-i-wish-someone-had-told-me-when-i-was-learning-how-to-code-565fc9dcb329/)
- [TechCrunch: Don't Believe Anyone who Tells you Learning to Code is Easy](http://techcrunch.com/2014/05/24/dont-believe-anyone-who-tells-you-learning-to-code-is-easy/)
- [Code Quizzes: Deliberate Programming Practice](https://codequizzes.wordpress.com/2013/04/28/deliberate-programming-practice/)
- [Roadmap to becoming a web developer in 2022](https://github.com/kamranahmedse/developer-roadmap)
