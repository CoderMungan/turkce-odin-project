### Giriş

Programlama yolculuğunuz boyunca, Odin topluluğu gibi bir çevrimiçi kodlama topluluğunda veya iş arkadaşlarınızla yaptığınız konuşmalarda kaçınılmaz olarak soru sormanız gerekecek. Soru sormak oldukça basit görünse de, bir programlama ortamında, yardım istemekten en iyi şekilde yararlanabilmeniz için gerektiği kadar ayrıntılı olan iyi biçimlendirilmiş sorular sormak çok önemlidir. Asıl amacımız, "başkalarının size yardım etmesine yardım etmektir!" Bu ders, Discord sunucumuz, Stack Overflow gibi topluluklarda ve işyerinizde etkili bir şekilde soru sormanız için size araçlar sağlayacaktır!

### Derse Genel Bakış

Bu bölüm, bu derste öğreneceğiniz konuların genel bir özetini içerir.
*   Programlama soruları sorma tekniklerini açıklayın
*   "Kötü" soruların niteliklerini açıklayın ve bunlardan kaçının
*   Etkili ve iyi biçimlendirilmiş sorular sorun

### Mümkün Olan En İyi Yardımı Almak İçin İpuçları

#### <span id="provide-code-knowledge-check">Always Provide Your Code and the Surrounding Context</span>

Teorik ve anlaşılmaz sorular sorabilirsiniz, ancak bunlar size yardımcı olmayacak ve size yardımcı olan kişi asıl sorunun ne olduğunu anlamaya çalışırken her iki tarafta da hayal kırıklığına neden olacak teorik ve anlaşılmaz cevaplar alacaksınız. Belirli bir proje veya kod parçacığı dışında tamamen kavramsal bir soru soruyorsanız, soru sorarken kod paylaşmanıza gerek yoktur. Ek olarak, gerektiği kadar ayrıntıyı sağlayın, insanların size en alakalı yanıtları verebilmesi ve size hızlı bir şekilde yardımcı olabilmesi için insanları kodunuzdaki belirli bir fonksiyona veya satır numarasına yönlendirmek gibi belirli bir soruna odaklanın.

#### Çözümü Değil, Karşılaştığınız Sorununuzu Sorun

Pek çok öğrenci, bu müfredatta belirli bir göreve veya ödeve tam olarak nasıl yaklaşılacağını soruyor, örneğin aşağıdaki gibi:

- “Taş Kağıt Makas Ödevinin 5. Adımını nasıl tamamlarım”?

Aslında ödevleri nasıl çözeceğinizi kendiniz bulmanız gerektiğini ve bir yaklaşım bulmanın öğrenme yolculuğunuz için çok önemli olduğunu unutmayın. Çok daha iyi bir soru şöyle sorulabilir:

- "Selam, Taş Kağıt Makas projesinde kazananı gösteren bir dizi çıktı almaya çalışıyorum ama 12. satırda bir söz dizimi hatası alıyorum. Bunu nasıl düzeltebilirim? İşte kodum."

Kodunuzu paylaştığınızda, insanlar neyi denediğinizi bilirler ve işinize yaramamış olabilecek şeyleri önermezler. Ayrıca, siz bir çözüme çok yakın olduğunuzda baştan başlamanıza yol açabilecek başka bir çözüm önermek yerine, mevcut olan kodunuzda hata ayıklamalarına olanak tanır.

Şimdi, nereden başlayacağınıza tamamen takılıp kaldıysanız, insanların takılıp kaldığınızı bilmelerinde hiçbir sorun yoktur. Nereden başlayabileceğinizi ve doğru yolda ilerlemek için neleri araştırabileceğinizi sormak, gelecekte sorunları büyük ölçüde kendi başınıza çözebilmeniz için sizi güçlendirir ve hatta daha sonra aynı sorunla başkalarına yardım etmeniz için sizi güçlendirebilir. İnsanların sizi doğru yöne yönlendirmesi veya yanlış anlamaları düzeltmesi için sözde kodunuzu paylaşmanız da önerilir.

#### Daha Fazla Ayrıntı İstendiğinde Kırılmayın

Kodlama topluluklarında gönüllü olan kişiler yardım etmek için oradalar! Ancak tutarlı ve "açık" olduğunu hissedebileceğiniz bir soru, muhtemelen daha fazla ayrıntı soruluyorsa değildir. Bir şey yeni başlayan biri için "açık" görünse de, bazen bir uzman için "açık" değildir. Bir uzman, birinin yaşadığı bir soruna neden olabilecek birçok durumu bilir ve öğrenciye yanlış çözümü önermekten kaçınmak ister. İnsanlar yardım etmek için günlerinden zaman ayırıyor, bu yüzden size yardım etmelerini mümkün olduğunca kolaylaştırın! Daha fazla bilgiye ihtiyaç duymalarının muhtemelen iyi bir nedeni vardır, bu yüzden sorduklarında onların düşüncelerine ve deneyimlerine güvenin. Kodlama topluluklarında yardımcı olan birçok kişi, ücretsiz gönüllülerdir ve hiçbir şekilde sorunuzu yanıtlamak zorunda değillerdir. Ancak size gerçekten yardım etmek istedikleri için ihtiyaç duyulduğunda daha fazla bilgi isteyeceklerdir!

### Ödev

<div class="lesson-content__panel" markdown="1">
1.  [Gordon Zhu'nun bu harika makalesini](https://medium.com/@gordon_zhu/how-to-be-great-at-asking-questions-e37be04d0603) okuyun ve yer imlerine ekleyin. Yardım isteme ihtiyacı duyduğunuzda başvurmak için harika bir referanstır ve makalede listelenen noktaları düşünürken kendinizi kendi sorununuzu çözerken bulabilirsiniz.  
2.  Hem yeni hem de deneyimli programcıların soru sorarken düştükleri yaygın bir tuzak olan ["XY Problemi"](https://xyproblem.info/) hakkında bilgi edinin.  
3.  Dünyanın en popüler programlama yardım kaynağı olan Stack Overflow'tan [bu makaleye](https://stackoverflow.com/help/how-to-ask) göz atın.  
4.  Yardım istemek teşvik edilirken, bir "yardım vampiri" olmaktan kaçınmak ve yardım istediğiniz topluluklara veya kişilere saygılı olmak önemlidir. [Bu kaynak](https://slash7.com/2006/12/22/vampires/) "yardım vampiri"in ne olduğunu ayrıntılı bir şekilde tanımlar, başkalarına yardım edenlere, insanları etkili bir şekilde soru sormaya ve "yardım vampirine" etkili bir şekilde yardım etmeye teşvik edecek araçlar veriyor.  
</div>

### Bilgi Ölçme

Bu bölüm, bu dersi anlayıp anlamadığınızı kendi başınıza kontrol etmeniz için sorular içermektedir. Bir soruyu yanıtlamakta sorun yaşıyorsanız, soruya tıklayın ve bağlantının verdiği materyali inceleyin.

*   [Sorunuzda her zaman olması gereken en az bir şeyi belirtin.](#provide-code-knowledge-check)
*   [“XY Problem”'ini tanımlayın.](https://xyproblem.info/)
*   [Bir "yardım vampirinin" üç özelliğini tanımlayın.](https://slash7.com/2006/12/22/vampires/)

### Ek Kaynaklar

Bu alanda içerikle alakalı faydalı linkler bulunmaktadır. Zorunlu değildir, ek olarak düşünülmelidir.

* Görünüşe göre bu derste henüz herhangi bir ek kaynak yok. Müfredatımıza katkıda bulunarak bu bölümü genişletmemize yardımcı olabilirsiniz.